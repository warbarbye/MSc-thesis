# Notatki


## Uwaga 1 []

_W spisie treści widzę pewne zgrzyty.
Rozdział 2 nazywa się "optymalizacja"- chyba jednak zbyt hasłowo, sugerowałbym "zadanie i metody optymalizacji".  Konsekwentnie proszę się zdecydować na nazwę - czy "problem", czy "zadanie" optymalizacji.  Mi jest bliższe zadanie, ale o problemie też się mówi._

## Uwaga 2 []

_Niekonsekwentnie traktuje Pan zadanie i metodę. Specyfikacja jednego i drugiego jest na różnym poziomie spisu treści - specyfikacja i taksonomia zadań jest w podrozdziale, a metod - zaledwie w punkcie. Paradoksalnie, o specyfikacji, a na pewno o taksonomii metod dałoby się napisać znacznie więcej niż o zadaniach_

## Uwaga 3 []

_W rozdziale 3.3 powiela Pan typową narrację dla miłośników AE, chcąc zapewne omówić w szczegółach poszczególne algorytmy ewolucyjne. Ma to tę wadę, że lista jest niekompletna (brakuje np. ewolucji różnicowej), a tekst trudny do czytania, zupełnie jak hasła w encyklopedii. Tu raczej bym sugerował omówienie rozwiazań dotyczacych reprezentacji, selekcji i sukcesji, krzyżowania i mutacji, adaptacyjności algorytmów, a zarys "bestiariusza" zostawiłbym na krótki podrozdział.  A tak w ogóle, może Pan nie pisać tak szczegółowo o algorytmach ewolucyjnych, bo Pana praca to jeszcze nie doktorat.
W literaturze odróżnia się adaptację od samoadaptacji. Adaptacja przypomina jazdę z kierowcą - narzuca Pan pewną miarę jakości (np. liczba sukcesów) i reguły, które mówią, jak zmieniać zasieŋ gdy miara jakości ma inną wartość niż wartość odniesienia. Samoadaptacja polega na tym, że nie są definiowane żadne miary odniesienia, współczynniki kontrolujące mutację są zawarte w reprezentacji, a efekt adaptacji zachodzi dlatego, że dzięki selekcji dziedziczone będą lepsze wartości współczynników. Tak działa metoda zaproponowana przez Schwefela.
Dalej uwag do spisu treści nie mam_

## Uwaga 4 []

_Pisownia nazwisk : apostrof jedynie wtedy, gdy nie można po polsku prawidłowo, np. Verne'a, natomiast u Newtona i Dantziga  bez apostrofu._


## Uwaga 5 []

_Czy Newton wyznaczał optimum czy miejsce zerowe?_

## Uwaga 6 []

_Miesza Pan płynnie zagadnienia optymalizacji liniowej i wypukłej - czy celowo?_

## Uwaga 7 []

_O algorytmach mimetycznych jeszcze nie słyszałem - rozumiem że to Pana określenie. Jeśli tak, to proszę to wyraźnie zaznaczyć._

## Uwaga 8 []

_Rysunki pochodzące ze źródeł muszą być opatrzone informacją o źródle._

## Uwaga 9 []

_Nie znam pojęcia dziedzina wejściowa ani wyjściowa problemu. Z dalszego wywodu utożsamiam I z przestrzenią przeszukiwań, a O ze zbiorem wartości funkcji celu. Jeśli tak, to błędem jest określenie predykatu dopuszczalności na zbiorze O, gdyż f może być nieróżnowartościowy._

## Uwaga 10 []

_Jaką korzyść mamy z wprowadzonych pojęć zamiast obecnie używanych?_

## Uwaga 11 []

_Nie rozumiem pojęcia "instancja dziedziny" w odniesieniu do elementu zbioru._

## Uwaga 12 []

_Co to znaczy model funkcji celu? Czy przypadkiem nie chodzi o to, że funkcja celu jest modelem - abstrakcją - rzeczywistych oczekiwań wobec rozwiazania?_

## Uwaga 13 []

_Dlaczego się Pan odwołuje do funkcji celu (co pochwalam) skoro wcześniej pisał Pan o morfizmie? A co z sytuacją, gdy funkcja celu (morfizm) jest zmienną losową?_

## Uwaga 14 []

_Poszedł Pan w uogólnienia, ale brakuje w tekście odniesienia do kryterium porównawczego, a tu pięknie wyszłyby zagadnienia wielokryterialne, o których Pan nie wspomina._

## Uwaga 15 []

_ Ponadto, proszę rozważyć, czy pisanie quasi-monografii wszystkiego jest istotne dla pracy magisterskiej. Proszę raczej skupić się na wzmiankowaniu zagadnień, które są ogólne i stanowią kontekst pracy, a omówieniu zagadnień szczegółowych, które są pożądane do rozumienia treści pracy._

## Uwaga 16 []

_Rozdział 3-fragment: umieszczenie selekcji po wariacji jest co najmniej dyskusyjne. Selekcja w ewolucji definiuje sposób próbkowania populacji, która następnie jest przetwarzana przez krzyżowanie i mutację. Sukcesja z kolei, wykonywana po wariacji, definiuje populację dla kolejnej iteracji._


